---
templateKey: post.template
title: Racisme ook in gemengde relatie
Subtitle: ""
date: 2023-07-19T19:04:23.482Z
headerPhoto: map-image-img-racisme-header-jpg-bron-pixabay-com-onderschrift-racisme-header
onderwerp: human
auteur: Monique Siemsen
tags:
  - racisme
  - interraciale stellen
  - Wat is interraciaal?
  - interraciale vriendschap
  - gemengde stellen
  - schoonfamilie gemengde stellen
  - wetenschappelijk onderzoek
  - wetenschap
---
**Als je beste vriend of je partner van een ander ras is als jijzelf, dan zou je zeggen dat dit helpt tegen vooroordelen en je minder racistisch maakt. Maar niets is minder waar, zegt nieuw onderzoek.**



Volgens het CBS waren er in Nederland in 2016 4,2 miljoen paren in Nederland. Een groot gedeelte daarvan is tussen een partner met een migratieachtergrond en een Nederlandse partner, te weten zo’n 660.000 paren. Met andere woorden: 1 op de 8 stellen kent verschillen in culturele achtergrond. 

**Wél gemengde relatie of vriendschap, toch racistisch**

Nu hebben we dat in Nederland niet vaak als een probleem gezien, maar volgens Amerikaans onderzoek zouden we niet te hard moeten jubelen over inclusiviteit. Volgens sociologen van de universiteiten Rice en A&M betekent een interraciale relatie niet automatisch dat je minder racistisch bent of minder met racisme te maken hebt.

![Je beste vriend of zelfs je partner is niet hetzelfde ras als jij? Dat betekent niet meteen dat je minder racistisch bent.](/img/racisme-1.jpg "Pixabay.com")

De sociologen keken naar iedere soort betrekking tussen mensen van verschillende rassen. Daaruit bleek dat mensen niet minder racistisch worden, ook al hebben ze een partner of beste vriend van een ander ras. Het eerste sociale mechanisme dat dit verklaart, omschreven de sociologen als de zogenaamde ‘uitzondering op de regel' beleving. Mensen zijn dan door hun vriendschap of relatie niet positiever in het algemeen over het andere ras, maar slechts tegenover de specifieke partner of vriend. Dié wordt dan de uitzondering op de regel. De rest van het ras wordt nog steeds negatieve eigenschappen toegedicht.

**Schoonfamilie kritisch op gemengde stellen**

Bovendien lopen met name gemengde liefdeskoppels tegen een extra probleem aan: schoonfamilies accepteren een partner van een ander ras niet, zoals zij een partner van hetzelfde ras zouden accepteren. Ook wordt de relatie minder gesteund en gerespecteerd door de families van de partners, zelfs niet als het stel samen kinderen heeft.



Stellen gaven aan hiervan veel stress te ervaren. De meeste stress en buitensluiting werd ervaren door witte vrouwen in gemengde relaties, die kinderen hadden met hun partner. Zij gaven het meest blijk van een gebrek aan acceptatie door de schoonfamilie, voor zowel zichzelf als de biraciale kinderen van het stel.



*Gepubliceerd op 21 juli 2023*

*Bron: Rice University, Houston Texas en Texas A&M University, Verenigde Staten*