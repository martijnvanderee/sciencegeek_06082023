---
templateKey: post.template
title: Oren en neus oordelen wie we sexy en aardig vinden!
date: 2023-03-10T12:42:08.106Z
headerPhoto: map-image-img-sexy-header-jpg-bron-pixabay-com-onderschrift-sexy-header
onderwerp: nature
auteur: Monique Siemsen
tags:
  - sexy
  - aantrekkingskracht
  - mannen
  - vrouwen
  - relatie
  - geur
  - ogen
  - stem
  - vriendschap
  - liefde
---
**Wie aantrekkelijk gevonden wil worden, doet er verstandig aan de spiegel wat vaker te negeren. Wetenschappers concluderen namelijk dat ons brein het vooral belangrijk vindt hoe de ander ruikt en klinkt!**

Over aantrekkelijkheid zijn hele boeken vol geschreven. Meestal gaat het dan om fysieke attributen die worden uitgelicht. Een lichaamsdeel hier, een deel van het gezicht daar. Daar komen altijd interessante bevindingen uit. Een mooi lichaam en gezicht wordt in de evolutie voornamelijk gelinkt aan gezondheid en geslachtsrijpheid. Maar vaak bleken lichamelijke voorkeuren ook afhankelijk van maatschappelijke trends. Bovendien is aantrekkingskracht niet alleen belangrijk als het gaat om partnerkeuze. Mensen zijn sociale dieren. Sociale aantrekkingskracht is voor mensen dus net zo belangrijk is als seksuele aantrekkingskracht. Tijdens sollicitatiegesprekken, in vriendschappen of in een oppervlakkig contact met vreemden. Wie vinden we nu aantrekkelijk? Met wie willen we ons verbinden? En andersom: wie wil er zich met ons verbinden?

**Visuele prikkel niet zo belangrijk**

Onderzoekers uit verschillende landen gingen een groot samenwerkingsverband en keken dit keer daarom eens niét naar fysieke kenmerken van mensen. Sociale wetenschappers uit onder meer Polen, Engeland, Schotland en Duitsland bogen zich over de vraag: waarop baseren we ons oordeel over een ander mens nog meer? De conclusies waren duidelijk. In ons oordeel over een ander spelen onze neuzen en onze oren veel grotere rollen dan gedacht. Tuurlijk geven we onze ogen flink de kost. Maar iedereen die wel eens een date via een app heeft gehad, weet het: dat kan flink tegenvallen. Waar ‘m dat in zat? De kans is groot dat het leuke voorkomen op de foto onbewust teniet werd gedaan door de stem of geur van je date. Je concludeert teleurgesteld dat er ‘gewoon geen klik was’ en wappert weer door tientallen foto’s op je app.

![Ons brein registreert en beoordeelt de menselijke stem met zorgvuldigheid.](/img/sexy-vrouw-oor.jpg "Pixabay.com")

Visuele informatie, echter, is niet zo belangrijk voor je brein. Er is heel veel dat alleen een plaatje jou niet vertelt. Je andere zintuigen willen óók graag meebeslissen. De informatie die een mens afgeeft aan geur wordt door je hersenen als net zo belangrijk beoordeeld als de visuele informatie die je krijgt. En datzelfde geldt voor de informatie die je oren te verwerken. Wat blijkt? Ons brein reageert heviger, wanneer je deze prikkels combineert, dan wanneer je de activiteit zou optellen, die alléén de ogen, oren of neus zou verwerken. Voor je brein is 1 + 1 + 1 dus niet 3, maar 6.

**Ogen makkelijker te bedriegen dan neus**

En dat is niet zo gek. Onze ogen zijn vrij makkelijk te bedotten. Denk aan make up, een goed filter, of het trekken van een stoer dan wel lief gezicht. Je stem structureel verdraaien of je eigen lichaamsgeur dusdanig maskeren dat je er iemands neus en brein mee kan foppen: dat wordt een stuk lastiger. Het brein registreert iedere poging daartoe en het kan al snel als te veel en dus kunstmatig worden geregistreerd. Denk aan de beruchte wolk aftershave of parfum.

![Als vrouwen ovuleren snuffelen ze liever aan een man, dan dat ze hem eens goed bekijken.](/img/sexy-vrouw-ruikt.jpg "Pixabay.com")

Zelfs van een afstandje doet je neus prima zijn werk en vertelt  jou hele specifieke zaken. Persoonlijke eigenschappen, zoals dominantie, vruchtbaarheid, voeding, fitheid, leeftijd en genetische verwantschap, zijn we in staat met onze neus te determineren. Sterker nog: net als knaagdieren, rúiken mensen wie ze aardig vinden. En dat blijken óók de mensen te zijn met wie we belangrijke genen delen. (Lees ***[hier](/de-makker-op-het-witte-paard-is-vriendschap-voorbestemd)*** alles over vriendschap en genetische verwantschap.)

Vrouwen vinden de geur van een man, belangrijker dan zijn gezicht of zijn lichaam, op het moment dat zij ovuleren. En mannen vinden een vrouwelijke stem even belangrijk als een vrouwelijk gezicht in het algemeen. Als een verbintenis zoals relatie of vriendschap verder gevorderd is, wordt geur nóg belangrijker.

**Vrouwen: liever mannelijke stem dan mannelijk lichaam**

Ook je oren geven je een lading informatie van jewelste. Wat dacht je van iemands energieniveau? Of stemmingen, zoals neerslachtigheid en vrolijkheid. Maar ook iemands leeftijd, lichaamsgrootte, fysieke kracht en zelfs de bereidheid om mee te werken hóren we er aan af. Ook deze informatie vinden vrouwen nóg belangrijker dan mannen dat doen. Vrouwen prefereren dikwijls een masculine stem boven een typisch masculien uiterlijk. 

![Vrouwen horen liever een masculien aantrekkelijke stem dan dat zij kijken naar een masculien aantrekkelijk lichaam.](/img/sexy-man-torso.jpg "Pixabay.com")

De wetenschappers wijzen er op, dat dit logisch is. Wie vormt er gevaar en wie kan juist een goede bondgenoot zijn? Voor oermensen was het van levensbelang dat eventueel nieuwe stamleden bij de levensstijl van de stam zouden horen en goed zouden meewerken. Wat voor vlees heb je dan kuip? Andersom moeten niet-passende leden of zelfs vijanden zo snel mogelijk gemeden of geconfronteerd worden.

De douche en het groentevak in je koelkast, blijken dus net zo van belang als je haarmousse en je lippenstift. En laat een positief geluid horen. Dan zijn wij bij ScienceGeek heel nieuwsgierig wat je bevindingen zullen zijn!

*Gepubliceerd op 10 maart 2023*

*Bronnen: Zoogdieren Communicatie en Kennis groep, Pyschologie, Universiteit Sussex Verenigd Koninkrijk - Instituut Psychologie, Universiteit Wroclaw Polen - Afdeling Psychotherapie en Psychosomatische Geneeskunde, Universiteit Dresden Duitsland - Afdeling Zoologie, Charles Universiteit Praag Tsjechië - Centrum voor Brein, Gedrag en Kennis, afdeling Menselijke evolutie en diversiteit, Pennsylvania State University, Verenigde Staten - Psychologie, Universiteit Stirling, Verenigd Koninkrijk.*