---
templateKey: post.template
title: Koffiedrinkers leven langer!
Subtitle: Grootste koffie-onderzoek ooit
date: 2023-03-18T09:57:30.237Z
headerPhoto: map-bron-pixabay-com-onderschrift-koffie-header-image-img-koffie-header-jpg
onderwerp: human
auteur: Monique Siemsen
tags:
  - overlijdenskansen
  - koffie
  - koffie gezond?
  - gezondheid
  - cafeïne
  - hart-en vaatziekten
  - onderzoek
---
**Zit je toevallig ook aan een bakkie? Geniet ervan! Want koffiedrinkers hebben veel minder kans op hart- en vaatziekten als niet-koffiegebruikers. Zo blijkt uit het grootste koffie-onderzoek tot nu toe.**

De onderzoekers namen geen halve maatregelen. Ze maakten gebruik van een biobank in Groot-Brittannië en bekeken daar de gezondheid van maar liefst een half miljoen mensen, gedurende 12.5 jaar. (Een biobank is een verzameling biologische data van grote groepen mensen. Ook zaken als medische gegevens, geslacht, leeftijd en levensstijl worden opgenomen in de biobank. Biobanken zijn daarmee onderzoeksbronnen van onschatbare waarde).

In dit geval gingen Australische wetenschappers van de Baker Heart & Diabetes Research in Melbourne, Australia aan de slag met Europese collega’s voor de ESC, te weten de European Society of Cardiology. Over koffie is er namelijk veel gezegd en gezwegen: de ene cardioloog houdt het op één kop koffie per dag, de ander is zelfs over die ene niet zeker.

![Daar is-ie dan: de goede oude koffieboon: zelfs gedécafeïneerd is hij nog goed voor een overlijdenskans vermindering van 14%.](/img/koffie-bonen-kop.jpg "Pixabay.com")

Maar met de gegevens van een half miljoen mensen op zak, weet de ESC het zeker: koffie drinken verlengt je leven en vermindert de kans op cardiovasculaire aandoeningen in sommige gevallen zelfs met 27%! Welke gevallen? Laten we even kijken, wat de ESC precies heeft gevonden.

**Gemalen koffie beste voor ons hart**

De winnaar bleek gemalen koffie te zijn, zoals in filterkoffie en moderne koffiezetapparaten. Als je daar 2 of 3 kopjes van per dag drinkt, dan heb je het maximale resultaat van de bescherming van koffie, te weten die 27%, oftewel een kwart minder kans op overlijden.

Nu komt echter het verbazingwekkende: goede tweede was koffie die zelfs geen cafeïne bevat, namelijk decafeïne koffie. Wie daar -wederom 2 of 3 kopjes per dag- van drinkt, heeft nog steeds 14% minder kans op overlijden dan mensen die helemaal geen koffie drinken. Goede derde werd instantkoffie of aanmaakkoffie, die nog steeds met 11% de kans op overlijden vermindert, dus 1 op 9.

Dat zijn dus kans verminderingen, die de moeite waard zijn. De onderzoekers hadden hun half miljoen testpersonen in verschillende groepen verdeeld, ook binnen de koffiedrinkers. Ze hebben dus ook gekeken naar de gezondheid van mensen die maar 1 kopje koffie per dag dronken en juist meer koffie dan 3 kopjes per dag. Ook 1 kopje koffie vermindert de overlijdenskansen al, met 2 tot 3 blijkt het effect optimaal en dat neemt weer af, zodra we meer dan 3 koppen koffie per dag drinken.

De monster-studie, die testpersonen besloeg van alle genders en etniciteiten in de leeftijd van 40 tot 69 jaar, is gepubliceerd in de European Journal of Preventive Cardiology.

*Gepubliceerd op 18 maart 2023*

*Bron: European Journal of Preventive Cardiology*