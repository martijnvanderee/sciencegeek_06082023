---
templateKey: post.template
title: Schildpad robot kan door zand
Subtitle: Amerikaans leger investeert in ontwikkeling zand robot
date: 2023-07-20T08:11:33.553Z
headerPhoto: map-image-img-turtle-robot-3-jpg-bron-david-baillot-university-of-california-san-diego-usa-onderschrift-robot-turtle-header
onderwerp: tech
auteur: Monique Siemsen
tags:
  - robot
  - Kan een robot in het zand?
  - Robot Amerikaanse leger
  - robot schildpad
  - robot turtle
  - schilpad
---
**Deze robot is de eerste, die zich onder een dikke laag zand kan voortbewegen. Zijn bedenkers lieten zich inspireren door schildpadden en bedachten een mechaniek, waarmee de robot door zand kan ‘zwemmen’.** 



Turtle Robot kan op ongeveer 12 centimeter diep in zand functioneren met de duizelingwekkende snelheid van 4 meter per uur. Dat klinkt niet zo snel, maar de wetenschappers aan de universiteit van Californië in San Diego, zijn er helemaal blij mee. Andere dieren, die zich door zand bewegen, zoals wormen en mosselen, doen het immers niet veel sneller.



**Robotje heeft grote flippers waarmee het kan ‘zwemmen’ door zand**

Net zoals een baby schildpad heeft de robot twee voorste ledematen die lijken op de grote flippers van een schildpad, die net uit het ei is gekropen. En de reden is natuurlijk hetzelfde: ook de robot-uitvoering heeft die flippers nodig om zich door het zand te kunnen worstelen. En dat is wat de wetenschappers per se wilden: een robot die zich door zand kon verplaatsen. Een lastige opgave, want de kans op schade aan een machine door de zandkorrels is aanzienlijk en bovendien heeft zand niet altijd dezelfde dichtheid. Nat zand is een heel ander verhaal dan droog zand. Waarom was het eigenlijk zo belangrijk: een robot Turtle realiseren?

![De nieuwste robot is geïnspireerd door de schildpad en heeft dan ook grote flippers, waarmee het door zand kan ploegen.](/img/turtle-robot-1-pexels-bruno-curly-17015055.jpg "Pexels: Bruno Curly")

Officieel moet het ding gaan helpen om graan silo’s te inspecteren, giftige stoffen in de grond te detecteren, reddingswerkzaamheden uit te voeren en in de ruimtevaart verre planeten te ontdekken. Het is echter wél veelzeggend dat de American Office of Naval Research de onderneming gefinancierd heeft. Deze instantie is verantwoordelijk voor de wetenschappelijke innovatie van de marine. Dat suggereert dus dat de robot een rol gaat spelen in het Amerikaanse leger, maar de universiteit houdt het op het eerder genoemde rijtje activiteiten.



**Amerikaanse marine investeerde in robot**

Het wetenschappelijke team dat de robot gerealiseerd heeft, is in ieder geval weer bezig met de volgende stap. Robot Turtle kan namelijk al functioneren op Wifi, heeft sensoren als het een obstakel tegenkomt en kan zichzelf uit het zand naar de oppervlakte graven. Maar die snelheid, of liever gezegd, traagheid: daar gaat het team wel iets aan doen. 



En dat is begrijpelijk. Als de machine wél echt ingezet gaat worden bij reddingsacties, lijkt het een weinig hoopvol gegeven, dat deze redding een uur gaat duren voor iedere 4 meter vordering. Misschien dat de traagheid van de robot er minder toe zal doen, in zijn militaire carrière. 



*Gepubliceerd op 21 juli 2023*

*Bron: Department of Mechanical and Aerospace Engineering, UC San Diego - Verenigde Staten*